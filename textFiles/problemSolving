Επίλυση Προβλήματος

Τα δεδομένα του προβλήματος φορτώθηκαν από την εντολή load iris.dat, με την οποία δημιουργείται ένας πίνακας ο οποίος περιέχει τις 150 εγγραφές των αντικειμένων ταξινομημένες με βάσει τη κατηγορία των δειγμάτων. Οι τέσσερις πρώτες στήλες του πίνακα περιέχουν το μήκος των πετάλων, πλάτος πετάλων, μήκος σεπάλων και πλάτος σεπάλων. Στην πέμπτη στήλη αναφέρεται ένας αριθμός που προσδιορίζει την κατηγορία στην οποία ανήκει το κάθε δείγμα.

Σύμφωνα με το πρόβλημα, το μοντέλο πρέπει να εκπαιδευτεί με 75 δείγματα και στη συνέχεια να γίνει η αξιολόγηση της εκπαίδευσης με τα υπόλοιπα 75. Για αυτό το λόγο χρειάστηκε να ανακατευτεί ο πίνακας, έτσι ώστε να χρησιμοποιηθούν στην εκπαίδευση δείγματα από όλες τις κατηγορίες. Στη συνέχεια έγινε ο διαχωρισμός των δεδομένων για εκπαίδευση και των δεδομένων για αξιολόγηση, αποθηκεύοντας τα πρώτα 75 δείγματα σε μία μεταβλητή (irisTrain) και τα υπόλοιπα σε μια δεύτερη (irisTest).

Αρχικά έγινε η χρήση του γραφικόύ περιβάλλοντος του Fuzzy Toolbox. Με τη δημιουργία ενός FIS τύπου Sugeno, oρίσαμε τις τέσσερις εισόδους (μήκος και πλάτος σεπάλων και πετάλων) και την έξοδο (η κατηγορία στην οποία ανήκει το αντικείμενο). Μετά, με τη χρήση του Anfis editor, αφού φορτώθηκαν οι δυο μεταβλητές που περιέχουν τα δείγματα, διεκπαιρεώθηκε η εκπαίδευση και η αξιολόγηση του FIS. 
Για την δημιουργία του FIS δοκιμάστηκάν δύο μέθοδοι, η μέθοδος Grid partitioning και η μέθοδος Subtractive clustering. Τα αποτελέσματα των παραπάνω μεθόδων παρουσίασαν μεγάλο μέσο τετραγωνικό σφάλμα, εξαιτίας του γεγονότος ότι οι παραγόμενες τιμές δεν προσδιόριζαν διακριτά την κατηγορία στην οποία ανήκει το δείγμα. Ειδικότερα με τη χρήση του grid partitioning, το μέσο τετραγωνικό σφάλμα έβγαινε υπερβολικά μεγάλο, εξαιτίας μερικών μεμονομένων τιμών που έβγαιναν έξω από τα όρια των κλάσεων. Στην περίπτωση του subtractive clustering, το μέσο τετραγωνικό σφάλμα ήταν σχετικά χαμηλότερο από το σφάλμα του grid partitioning. Παρόλα αυτά, δεν ήταν η πιο βέλτιστη λύση για τον λόγο που αναφέρθηκε παραπάνω.

Σε μια δεύτερη προσπάθεια για την αντιμετώπιση του προβλήματος των μη-ακέραιων τιμών στα αποτελέσματα, αποφασίστηκε να μην χρησιμοποιηθεί το γραφικό περιβάλλον του Fuzzy Toolbox. Στη θέση αυτού έγινε η συγγραφή του κώδικα που αντιστοιχεί σε όλες τις λειτουργίες του γραφικού περιβάλλοντος του Fuzzy Toolbox, με την διαφορά ότι στο τέλος έγινε στρογγυλοποίηση των τιμών της εξόδου. Με την στρογγυλοποίηση όλες οι τιμές γίνονται διακριτές, με αποτέλεσμα περισσότερες από αυτές να ταξινομηθούν σωστά. Έτσι, μειώνεται και το μέσο τετραγωνικό σφάλμα.