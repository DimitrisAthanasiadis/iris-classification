Νευρωνικά Δίκτυα
Τα νευρωνικά δίκτυα είναι μια ιδιαίτερη προσέγγιση στη δημιουργία συστημάτων με νοημοσύνη καθώς αποφεύγουν να αναπαραστήσουν ρητά τη γνώση και να υιοθετήσουν ειδικά σχεδιασμένες αλγόριθμος αναζήτησης. Αντίθετα, βασίζονται σε βιολογικά πρότυπα καθώς χρησιμοποιούν δομές και διαδικασίες που μιμούνται τις αντίστοιχες του ανθρωπίνου εγκέφαλου.

Ένα τεχνητό νευρωνικό δίκτυο αποτελεί ένα σύστημα επεξεργασίας πληροφοριών το οποίο έχει συγκεκριμένα χαρακτηριστικά απόδοσης κοινά με τα βιολογικά νευρωνικά δίκτυα. Τα τεχνητά νευρωνικά δίκτυα έχουν αναπτυχθεί για την γενίκευση των μαθηματικών μοντέλων  που διέπουν τον ανθρώπινο νου ή τη νευρωνική βιολογία και είναι βασισμένα στις εξής αρχές:
Η επεξεργασία της πληροφορίας συμβαίνει σε πολλά απλά στοιχεία που ονομάζονται νευρώνες
Ανάμεσα στους νευρώνες περνούν σήματα μέσα από τα συνδετικά τους σημεία
Κάθε συνδετικό σημείο είναι σχετισμένο με ένα βάρος, το οποίο σε ένα τυπικό νευρωνικό δίκτυο ενισχύει το σήμα που εκπέμπεται
Κάθε νευρώνας εφαρμόζει μια μέθοδο ενεργοποίησης στην είσοδο του δικτύου του για να προσδιορίσει το σήμα εξόδου

Ένα νευρωνικό δίκτυο χαρακτηρίζεται από την αρχιτεκτονική του, δηλαδή από το τρόπο με τον οποίο συνδέονται οι νευρώνες μεταξύ τους, από τη μέθοδο εκπαίδευσής του, δηλαδή από τον τρόπο που υπολογίζονται τα βάρη στις συνδέσεις και από τη συνάρτηση ενεργοποίησης του.
Τα στοιχεία που αποτελούν ένα νευρωνικό δίκτυο ονομάζονται νευρώνες. Κάθε νευρώνας είναι συνδεδεμένος με άλλους νευρώνες μέσω καθοδηγούμενων συνδέσεων. Η κάθε σύνδεση έχει το δικό της σχετικό βάρος. Τα βάρη εκπροσωπούν τη πληροφορία που χρησιμοποιείται από το δίκτυο για την επίλυση ενός προβλήματος.
Κάθε νευρώνας έχει μια εσωτερική κατάσταση η οποία ονομάζεται ενεργοποίηση και είναι μια συνάρτηση των εισόδων που έχει δεχτεί. Τυπικά, ένας νευρώνας στέλνει το σήμα ενεργοποίησης του σε διάφορους άλλους νευρώνες. Είναι αρκετά σημαντικό να σημειωνθεί ότι ο νευρώνας μπορεί να στέλνει μόνο ένα σήμα κάθε φορά, αλλά το σήμα αυτό μεταφέρεται σε πολλούς άλλους νευρώνες.

Τα οφέλη των νευρωνικών δικτύων
Είναι προφανές ότι ένα νευρωνικό δίκτυο αντλεί την υπολογιστική ισχύ του από τη μεγάλη παράλληλα διαμοιρασμένη δομή του, καθώς και από τη δυνατότητα μάθησης που κατέχει, δηλαδή στην ικανότητά του να γενικεύσει. Η γενίκευση αφορά τη παραγωγή λογικών εξόδων για εισόδους που δεν αντιμετωπίστηκαν κατά της διάρκεια της εκπαίδευσης. Αυτές οι δυο δυνατότητες επεξεργασίας δεδομένων δίνουν την δυνατότητα στα νευρωνικά δίκτυα να λύνουν περίπλοκα προβλήματα. Στην ουσία όμως  τα νευρωνικά δίκτυα δεν παρέχουν λύσεις δουλεύοντας το καθένα ξεχωριστά. 
Η χρήση των νευρωνικών δικτύων προσφέρει τα παρακάτω χρήσιμα χαρακτηριστικά και δυνατότητες:
Μη γραμμικότητα: ένας τεχνητός νευρώνας μπορεί να είναι γραμμικός ή μη-γραμμικός. Μη-γραμμικό είναι ένα νευρωνικό δίκτυο το οποίο αποτελείται από τη διασύνδεση μη-γραμμικών νευρώνων.
Αντιστοίχιση εισόδων/εξόδων: Ενα δημοφιλές σύστημα εκμάθησης είναι η εκμάθηση υπό επίβλεψη. Η τεχνική αυτή εμπλέκει τη τροποποίηση των βαρών του νευρωνικού δικτύου